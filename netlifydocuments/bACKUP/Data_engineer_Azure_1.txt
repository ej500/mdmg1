I Telenor Norge har vi sterk tro på verdien av data og innsikt. Vi ser mulighetene med Cloud Native data- og innsiktsteknologi og hvordan disse åpner opp og endrer datalandskapet. Vi jobber med de store Hyperscalerne og akkurat nå er vi på jakt etter Data Engineers med kompetanse innen Microsoft Azure med fokus på data og innsikt.

Vi er midt i en spennende reise hvor det neste kapittelet i vår data- og innsiktsreise skal bygges. Dette skjer i en organisasjon hvor vi jobber i små tverrfaglige team med høyt fokus på kompetanse og autonomi. Det forventes at du liker å ta eierskap, ikke er redd for å si din mening og er en teamplayer.

Vi ser etter deg som synes det er spennende å forholde deg til 3 milliarder datatransaksjoner i døgnet, i et av Norges største selskaper. Du er kunnskapsrik, har erfaring med Cloud Native data engineering, og synes det er spennende å jobbe i et miljø der du må være med å bestemme hvilken vei vi skal gå. Du må brenne for det vi driver med, og belønningen ligger i å få lov til å realisere noe av det mest spennende som skjer i IT-landskapet i dag.

Som Data Engineer vil du få følgende arbeidsoppgaver:

Utvikle dataprodukter/løsninger i Azure Data Factory, Databricks og andre relevante teknologier
Jobbe med andre teknologimiljøer og forretningsmiljøer for å forstå behov, være med i løsningsdesign og utvikle det som kreves
Jobbe med dataintegrasjon, APIer og arkitektur
Sørge for at dataene våre er tilgjengelig der de skal. Samtidig gjøre det med fokus på sikkerhet og personvern.
Sammen med vårt plattform-team, videreutvikle datateknologiene som benyttes,
Holde deg oppdatert på de siste trendene og teknologiene, fordi du er nysgjerrig og liker å utfordre deg selv og oss

Vi ser etter deg som har:

Bachelor- eller mastergrad innen informatikk, datavitenskap eller et beslektet felt.
Dokumentert erfaring innen Azure Data engineering
Erfaring med programmeringsspråk som Python, Kotlin, Java eller Scala og databehandlingsteknologier som Spark og Kafka.
Kjennskap til teknologier som Docker/Kubernetes samt Github
Sterke problemløsningsferdigheter og oppmerksomhet på detaljer.
Utmerkede kommunikasjons- og samarbeidsevner på norsk og engelsk

Det stilles krav til sikkerhetsklarering i Norge, Dette betyr at du må kunne autoriseres for tilgang til sensitive data underlagt personopplysnings-, ekom- og/eller sikkerhetsloven.

Kandidater må beherske norsk og engelsk skriftlig og muntlig

I tillegg ønsker vi gjerne at du:

Er faglig nysgjerrig og lærevillig
Handler på eget initiativ, får ting til å skje og aksepterer ansvar for resultater
Demonstrerer ekspertise innen eget fagfelt og deltar i kontinuerlig faglig utvikling
Du er skikkelig god på problemløsning og er svært oppmerksom på viktige detaljer.
Du kommuniserer godt og liker å finne løsninger i samarbeid med andre.

Som Data Engineer hos oss får du:

• Godt arbeidsmiljø med mange dyktige og engasjerte mennesker

• Delta i spennende og strategiske oppgaver

• Gode utviklingsmuligheter i et globalt selskap

• Gode forsikrings- og pensjonsordninger

• Hytteleie, interesseforeninger, treningstilbud m.m.

• Fleksibel arbeidstid

• Konkurransedyktig lønn

Greit å vite:

•Søknadsfrist 14.01.24

•Arbeidsted vil være Fornebu

•Fast stilling

•For spørsmål, kontakt leder for Data Analytics & Insight Jørn Tronstad (+47) 959 100 39

•Vi foretar bakgrunnssjekk av relevante kandidater via Semac AS

Telenor Norge AS er landets største leverandør av tele- og datatjenester. Via vårt mobilnett og fastnett leverer vi tjenester innen telefoni, bredbånd og kabel-tv til privat- og bedriftskunder over hele landet. Vi selger også tjenester til andre telekom-operatører. Vi har 3900 medarbeidere fordelt på 30 arbeidssteder rundt om i Norge, inkludert Svalbard. Hovedkontoret vårt ligger på Fornebu i Bærum. Les mer om Telenor Norge på www.telenor.no

Divisjon Technology har ansvar for fremtidsrettet utvikling, bygging, drift og forvaltning av Telenors nett, tjenester og IT. I dette inngår løsninger som understøtter forretningssiden i kontakt og betjening av våre kunder. Divisjonen har ca 950 medarbeidere.
