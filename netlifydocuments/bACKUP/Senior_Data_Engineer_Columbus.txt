Brenner du for å utvikle store bedriftsløsninger med den nyeste teknologien?

Vil du implementere store skybaserte løsninger i Microsoft Azure?

Som senior data engineer vil du utvikle og implementere Azure-baserte løsninger som forbedrer dataintegrasjon, datakvalitet og dataflyt for å støtte forretningsprosesser og strategier. Du vil være en sentral del av våre prosjekter fra begynnelse til slutt og bidra til belsutinger vedørende valg av teknologi som møter kundens behov.

Din rolle

I denne rollen vil du hjelpe kunder med å oppnå sin data- og analysestrategi ved å sette opp robuste datavarehus- og rapporteringsløsninger for prosesser som finans, logistikk, salg, produksjon, prosjekt med fler. Du vil samarbeide med blant annet utviklere, kunder og forretningskonsulenter for å implementere løsninger på Azure. Du vil få muligheten til å bruke banebrytende teknologi som Azure Synapse, Databricks, Analysis Services og Power BI Premium plattform. En senior data engineer har lang erfaring og dybdekunnskap datavarehus, ETL verktøy, SQL, API’er og datamodellering. Du forstår komplekse krav og trives når du omgjør disse til robuste dataflyter og strukturerte views med høy datakvalitet og hvor fremtidige endringer enkelt kan implementeres. I denne rollen skal du styre hvordan beslutninger innenfor hvert område påvirker den overordnede løsningen. Ansvarsområder vil omfatte:

Utvikle robuste datavarehus med sluttbrukerfokus for en rekke prosesser
Bygge infrastrukturen som kreves for datauttrekk, transformasjon og lasting fra en rekke kilder
Skrive god, ren og effektiv kode
Bruk ny teknologi som Microsoft Fabric, Azure Synapse, Databricks, Analysis Services, Power BI Premium med mer
Lage raske og presise datamodeller

Jobber du nå kanskje på on-premise løsning og ønsker å videreutvikle deg opp i skyen? Les mer HER om vår kollega Frank Even som har vært gjennom denne reisen når han kom til Columbus. 

Hvorfor er dette en flott jobbmulighet?

Vi fokuserer på de siste trendene i markedet og Microsofts teknologi for å sikre at vi matcher kundens behov for å utvikle egen forretning med vår teknologiske innsikt. Det betyr at du vil få jobbe med de nyeste løsningene for en fremtid i skyen. Vi ønsker et livslangt kundeforhold og jobber sammen med spennende selskaper, både lokalt og internasjonalt. Vi er opptatt av å følge standarder slik at løsningene vi leverer har lang levetid og er enkle å vidreutvikle etterhvert som kundens behov endrer seg.

I Data & Analytics har vi en ambisjon om å gjøre verden mer datadreven. Teamet i Norge har vokst raskt både i antall ansatte og prosjekter, og det skal vi fortsette med. Vårt voksende team kjennetegnes av god trivsel og tett samarbeid, og rollen preges av både fleksibilitet og påvirkningskraft.

Kvalifikasjoner

Akkurat som oss i Columbus: lidenskapelig opptatt av å gjøre verden mer datadreven basert på de nyeste teknologier og metoder. Dette pirrer din nysgjerrig slik at du ikke kan la vær å utforske nye teknologier for å finne bedre måter å dytte verden fremover.

For å lykkes i rollen ser vi at du har:

Erfaring innenfor Microsofts Data Platform, on-premises eller sky.
Erfaring med ETL-prosesser, datavarehus og datamodellering. 
Svært gode evner og erfaring med SQL.
Snakker flytende norsk og engelsk. 
Kan vise til relevant høyere utdannelse. 
Vi ser på det som et stort pluss om du har erfaring med utvikling SSIS, SSAS og Power BI og gjerne Microsoft ERP 

Vi tilbyr

En spennende jobb i et selskap med lagånd, profesjonalitet og dyktige medarbeidere. Her vil du bli inkludert i både lokale og globale team hvor vi deler kunnskap og erfaringer, og selvfølgelig har det gøy sammen. Vi tilbyr stor fleksibilitet med fokus på balanse mellom arbeid og fritid samt fokus på både individuell og profesjonell vekst. Hos Columbus vil du være en del av et selskap med en klar strategi, stabil vekst og tydelige verdier.

Rollen innebærer frihet under ansvar med stor grad av fleksibilitet. Arbeidsplass vil være avhengig av hvor du bor. Vi har lokaler i Oslo, Bergen, Tønsberg, Kristiansand og Trondheim.

Spørsmål? Ta gjerne kontakt med Consulting Manager, Eirik Ask, på +47 97545577 eller send inn din søknad og CV nedenfor.