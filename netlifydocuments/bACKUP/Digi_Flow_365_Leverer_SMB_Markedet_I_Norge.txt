Digiflow er et av Norges raskest voksende IT-selskaper. Nå leter vi etter medarbeidere som har lyst til å bli med på vekstreisen!

Er du vår nye ekspert på Microsoft 365?

Digiflow leverer IT-tjenester til SMB-markedet i Norge, og omsetter i 2023 for rundt 230 MNOK. Vi samarbeider tett med noen utvalgte partnere som Microsoft, Lenovo og Fortinet. Målet vårt er å bli den ledende IT-aktøren for små og mellomstore bedrifter i Norge. Vi nærmer oss målet med stormskritt.

Vi er 75 ansatte, og nærmere halvparten er aksjonærer i selskapet. Dette bidrar til stort engasjement. Hos oss er vi opptatt av gode resultater. Vi har høye ambisjoner, men vi vet at ansatte som trives og har det gøy sammen er en forutsetning for å lykkes.

Våre medarbeidere med kompetanse på Microsoft 365 er nøkkelpersoner hos oss, og du vil være avgjørende for vår videre vekst! Utviklingsmulighetene er store i denne rollen, både for deg som medarbeider og for selskapet som helhet.

Du vil blant annet…..

Ha hovedtilhørighet til fagområdet Microsoft 365
Være prosjektdeltaker i kundeoppdrag, herunder konsulentoppdrag og leveranser
Bidra til økt kvalitet og effektivisering av leveranseprosesser
Jobbe med dokumentasjon av nye eller eksisterende kunder
Gjennomføre opplæring og bistå med produksjon av opplæringsmateriell/dokumentasjon for fagområdet
Bistå med utarbeidelse av rutiner og prosedyrer i samarbeid nøkkelpersonell/ledere
Bistå ved kompliserte supportsaker

Den viktigste kvalifikasjonen for å lykkes i rollen er inngående kjennskap til Microsoft sine skysystemer. Vi ser også etter personlige egenskaper som nøyaktighet, ansvarlighet, systemforståelse, gode samarbeidsevner, evne til å sette seg inn i kundens problemstillinger, samt kommunikasjonsferdigheter ut mot kunde. Det er avgjørende at du klarer å oversette teknisk terminologi til et språk som kundene våre forstår.

Du vil være del av vårt konsulent-team på 16, og rapportere til Head of Consulting.

Vi kan tilby

Mulighet til å videreutvikle fagområdet Microsoft 365 hos et spennende selskap i vekst
Gode lønnsbetingelser
Nye lokaler med tilgang til utmerket kantine og treningsfasiliteter
Nærhet til kollektiv transport (buss og tog)
Parkeringsmuligheter
Gode forsikrings- og pensjonsbetingelser
Fleksible arbeidsforhold med mulighet for hjemmekontor
Et arbeidsmiljø preget av humor og arbeidsglede