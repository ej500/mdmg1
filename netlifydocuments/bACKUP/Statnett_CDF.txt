Statnett har en sentral rolle i det grønne skiftet og har økende aktivitetsnivå både til lands og til havs. Vår gjennomføringskapasitet skal styrkes for å møte Norges fremtidige energibehov og sikre effektiv og pålitelig strømforsyning. Dette krever blant annet at Statnett kan benytte data og AI som viktige drivere for automatisering, digitalisering og effektivisering.

Statnett drifter og utvikler det sentrale overføringsnettet for kraft og er ansvarlig for at produksjon og forbruk av strøm til enhver tid er i balanse. Dette setter Statnett i en helt unik posisjon når det kommer til innsamling, behandling og bruk av data i det norske kraftsystemet. Noen av utfordringene du vil jobbe med som CDO i Statnett: Bruk av sanntidsdata og AI til optimalisering av kritisk infrastruktur med høye oppetidskrav, modelldrevet utbygging av store infrastrukturprosjekter, datadrevet samhandling og planlegging med mange aktører og tilhørende forvaltning av data. Som Direktør for data og analyse (CDO) får du ansvaret for en avdeling på ca. 55 kompetente medarbeidere fordelt på 4 seksjoner i Oslo og Trondheim. Avdelingen har ansvaret for datadrevet transformasjon på tvers av selskapet i nært samarbeid med forretningsområdene. Avdelingen har ansvaret for data science og AI, data engineering, geografiske informasjonssystemer, informasjonsarkitektur og informasjonsforvaltning (data governance).

Rollen inngår i ledergruppen i forretningsområdet Digital & IT. Arbeidssted vil være ved vårt hovedkontor i Nydalen, Oslo.

Kvalifikasjoner

God breddeforståelse og erfaring fra fagområdene Data Engineering, Arkitektur og Data Science inkl. dataplattformteknologier.
Interesse for AI.
Erfaring fra å utvikle og lede kompetansemiljøer. Erfaring med å lede ledere er ønskelig.
Erfaring fra program-/prosjektledelse og/eller større leveranseorganisasjoner.
Forståelse for kraftsystemet og erfaring fra analyser av kraftsystemet og/eller drift av kraftsystemet er en fordel.
God oversikt over, eller stor interesse for å sette seg raskt inn i, Statnetts totale virksomhet.
Utdanning på masternivå. 

Personlige egenskaper

Vi søker en strukturert og gjennomføringssterk leder, som evner å samhandle og legge til rette for samarbeid og leveranser på tvers av forretningsområder. Du er tydelig og ryddig i din kommunikasjon, og har god evne til å forenkle komplekse problemstillinger og se helhetlige løsninger med utgangspunkt i både operasjonelle og strategiske behov.

Vi Ser Etter Deg Som

Skaper engasjement for Statnett sin strategi og mål
Prioriterer, tar beslutninger og følger opp at leveranser fullføres
Gir medarbeidere tillit, ansvar og handlingsrom og legger til rette for kompetanseutvikling
Sørger for utvikling av Statnett ved å oppmuntre til forenkling, forbedring og nytenkning
Bygger relasjoner på tvers og sørger for et effektivt tverrfaglig samarbeid

