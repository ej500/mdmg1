TONO er i en stor moderniserings- og digitaliseringsprosess der teknologi og innsikt får en mer sentral rolle i organisasjonen. Målet for de nærmeste årene er å gjennomføre en digital transformasjon der vi styrker vår teknologiske modenhet, og bruker teknologi og data aktivt for å levere brukervennlige tjenester for våre medlemmer og kunder.


Til en nyopprettet stilling søker vi nå etter en dyktig CTO som får en sentral rolle i å identifisere og utnytte mulighetsrommet teknologi gir. IT er et viktig satsningsområde for oss, og vi har både endringsvilje og investeringsevne for å lykkes! Som vår nye CTO får du stor frihet til å forme rollen selv. Du får det overordnede ansvaret for å utarbeide og implementere en IT-strategi, samt etablere og operasjonalisere teknologidrevne prosesser for å støtte forretnings- og produktutvikling.


Som CTO er du ansvarlig for å identifisere og etablere samarbeid med strategiske IT-partnere, samt identifisere og prioritere teknologi- og datadrevne initiativ som støtter våre målsettinger. Det er viktig at du kommuniserer effektivt og godt med alle deler av organisasjonen, og at du klarer å skape enighet og engasjement for endringer.


Ansvarsområder:

Lede avdelingen, og sørge for sikker og stabil tilgjengeliggjøring av virksomhetens behov for IT løsninger, herunder vanlige kontorsystemer og -utstyr, samt fagsystemer.
Utarbeide og implementere en helhetlig IT-strategi i tråd med virksomhetens overordnede mål og ambisjoner
Etablere og operasjonalisere datadrevne prosesser for å støtte beslutningstaking i hele organisasjonen
Identifisere og etablere samarbeid med strategiske IT-partnere
Overvåke og evaluere ny teknologi, samt være en pådriver for bedre utnyttelse av teknologi i både kjerneprosesser og nye tjenester/produkter
Etablere IT-samarbeid på tvers av interne ressurser og eksterne leverandører
Gjennomføre tiltak for å forbedre kompetansen internt, spesielt innen teknologianskaffelser og rådgivning


Vi ser etter deg som:

Har høyere utdannelse innen IT. Relevant erfaring kan kompensere for manglende utdanning
Har erfaring med IT-ledelse
Besitter solid forståelse av arkitektur og forretning, samt relevante teknologier, plattformer og utviklingstrender
Evner å oversette forretningsmessige utfordringer og behov til tekniske løsninger
Har erfaring med å implementere og lede datadrevne beslutningsprosesser
Har erfaring med IT-anskaffelser, gjerne også vellykkede prosesser for outsourcing
Har gode kommunikasjonsevner og evne til å få med seg folk


Vi tilbyr:

Store muligheter til å utvikle fagområdet IT – et viktig satsningsområde for TONO
En hyggelig arbeidsplass i nye og moderne lokaler og et sosialt, uformelt og godt arbeidsmiljø midt i Oslo sentrum
En kultur som legger til rette for faglig vekst i en organisasjon som befinner seg i en bransje i endring
Konkurransedyktige betingelser


Søknadsfrist: 23.01.2024


For ytterligere informasjon vedrørende stillingen, vennligst ta kontakt med Capus ved:
Jonas Rambæk, 93 24 21 33 / jonas.rambæk@capus.no
Maria Skrede, 41 10 82 18 / maria.skrede@capus.no


Om Tono: 

TONO eies og styres av komponister, sangtekstforfattere og musikkforlag, og forvalter på deres vegne de økonomiske opphavsrettighetene i musikken de har skapt. TONO gir tillatelse til bruk av beskyttet musikk for eksempel på radio, TV, internett, konserter og kino mot betaling, og overfører hvert år sitt økonomiske resultat til rettighetshavere i musikk. TONO har 40 000 medlemmer, men arbeider også for millioner av komponister, sangtekstforfattere og musikkforlag fra verden for øvrig. TONOs samfunnsrolle er todelt gjennom på den ene siden å samle og forenkle lisensiering av beskyttet musikk, og på den andre siden å gi musikkskapere et økonomisk grunnlag for å kunne skape nye musikkverk. TONO har 65 ansatte, og omsatte i 2022 for kr 865 millioner.