Vi håper du liker et arbeidssted som har alt!

Med alt mener vi at vi kan tilby spennende og samfunnsnyttige prosjekter hos en arbeidsgiver med solid økonomi, og som som gir deg en stabil og forutsigbar hverdag som konsulent.

En konsulenthverdag som gjør deg lykkelig.

Dette er også mye takket være en lønnsmodell som både gir deg stabil fastlønn og ekstra inntjening når du er i oppdrag.

Vi setter deg som konsulent i fokus, og kan i tillegg til overnevnte friste med en særskilt god og gjennomtenkt fagstrategi. Dette vil gi deg mye i form av kompetansedeling, innsikt og faglig utvikling.

Ikke nok med det:

Vi har over gjennomsnittet hyggelig og sosialt miljø (..det er derfor vi kaller oss Norges hyggeligste konsulenthus)

Kanskje vil du kjenne deg igjen i våre leveregler?

1: Vi er opptatt av å ha en god delingskultur - "Sharing is caring" 

2: Vi tar alle et ansvar for å skape en fantastisk arbeidsplass 

3: Vi har et godt mangfold av karrieremuligheter 

4: Vi har tilgjengelige ledere 

5: Vi bryr oss om hverandre og har det gøy på jobb 

6: Vi gir hverandre ros og konstruktive tilbakemeldinger 

7: Vi har sterk faglig integritet 

8:Vi er opptatt av at du kan påvirke din egen hverdag 

9: Vi sier at middag smaker best hjemme

Prosjektene i Experis er spennende og varierte og vi jobber med å skape verdi for kunden enten de skal utvikle selvbetjeningsløsninger, intelligente trafikksystemer eller etablere ny nettbutikk. Felles for prosjektene våre er at de er synlige og har samfunns- eller forretningskritisk verdi og baserer seg på moderne teknologi.

I vår Cloud og Data avdeling ser vi nå etter en konsulent/ Data Engineer som vil være med å bygge opp vår satsning innen Data og Machine Learning.

Du kommer inn i et engasjert miljø og får mulighet til å forme dette fagområdet i Experis. Data og Machine Learning er et av våre strategiske satsningsområder, og vi vil bygge satsningen sammen med deg.

I dag jobber våre konsulenter i oppdrag hos anerkjente aktører som blant annet Statkraft og Norges Bank. For oss er det et stort fokus på å innhente de oppdragene hvor man kan få påvirke teknologivalg, være nytenkende og være en rådgiver for våre kunder i hvordan skape verdi av data.

Sentrale oppgaver vil være å jobbe med datamodellering, dataflyt, datakvalitet i en konsulentrolle. Du vil få varierte oppdrag i ulik størrelsesorden.

For å lykkes i rollen

Er det viktig at du er analytisk med et sterkt driv og har en entreprenør ånd.
Du er utdannet med bachelor eller master innen datateknologi, ingeniørfag, fysikk, matematikk eller informatikk.
Du har erfaring med datamodellering og transformering, kan hente og levere data til forskjellige kilder.
Du har erfaring med visualisering av data, gjerne gjennom bruk av dashboards, og du evner å kommunisere data og narrativ rundt funn og analyse.
Gode programmeringsevner i Python som et minimum, samt SQL er ønskelig.
Praktisk erfaring med skyløsninger er en stor fordel.
Du har kjennskap til Pandas og/eller lignende datamodelleringspakker.
Det er ønskelig med minimum 3 års relevant arbeidserfaring. 
Dine personlige egenskaper vil vektlegges, da vi ser etter en engasjert kollega med faglig entusiasme, nysgjerrighet og med sterk gjennomføringskraft.
Du behersker godt både norsk og engelsk. 

Vi kan tilby en arbeidsplass med gode karrieremuligheter i en solid virksomhet i sterk vekst med sentrale kompetansemiljøer i Oslo, Trondheim og Bergen. Du møter et åpent, meningsfullt og utviklende arbeidsmiljø, der du får jobbe med IT-løsninger som er viktige for at samfunnet vårt skal kunne fungere. Som ansatt kan du se frem til både spennende arbeidsoppgaver og mange trivelige og dyktige kollegaer.

Experis Norge har med sin innovative tjeneste- og produktportefølje en sentral posisjon også i internasjonal sammenheng i konsernet. Selv om vi er et stort og solid selskap, er veien til ledelsen kort, og du er invitert til å sette ditt preg på selskapet. Profesjonell utvikling blant våre ansatte er noe vi tar på alvor, og vi sørger for at det er enkelt for deg å delta på relevante kurs og konferanser.

Velkommen som søker til oss!

