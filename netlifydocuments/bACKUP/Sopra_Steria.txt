Vi søker deg med erfaring med Microsoft-teknologi, DevOps-prinsipper og modernisering av skytjenester. I Sopra Steria jobber vi med de største virksomhetene i Norge på ende-til-ende-leveranser, og trenger nå flere konsulenter som kan jobbe i hele eller deler av vår verdikjede. Da er kanskje du vår neste Cloud Platform Engineer!

Litt om deg

Du har minst 2 års erfaring med Microsoft-teknologi, og trigges av å videreutvikle seg i samarbeid med store og spennende selskaper. Du ønsker å jobbe med å automatisere infrastruktur og applikasjoner på skyplattformer, og er spesielt opptatt av moderne teknologi og arkitektur. Som person er du sosial, du skaper tillit i kundesetting, og du evner å designe, implementere og optimalisere infrastruktur og plattformtjenester. Du er like glad i å lære som du er i å lære bort kunnskapen du sitter på. I tillegg behersker du flytende norsk og engelsk, både skriftlig og muntlig.

Nøkkelkompetanse Og Erfaring Vi Ser Etter

Spisskompetanse innen Azure, gjerne med relevante sertifiseringer
Erfaring med hele eller deler av infrastrukturporteføljen til Microsoft (både on-prem og hybridbasert)
God kjennskap til, og gjerne praktisk erfaring med Cloud Adoption Framework
Erfaring med Infrastruktur som kode ved bruk av Terraform og/eller Bicep
Kjennskap til PaaS tjenester, Microservices og Kubernetes Services 

Vi ansetter ved flere av våre regionskontorer (Oslo, Stavanger, Trondheim, Kristiansand, Bergen, Tromsø, Hamar, Fredrikstad og Drammen). Spesifiser gjerne ønsket lokasjon i søknadsbrevet.

Litt om oss

Hos oss vil du få muligheten til å ta del i en organisasjon med delingskultur i ryggmargen og et brennende ønske om å gjøre hverandre gode, samtidig som du på nært hold får se hvordan Norges dyktigste konsulenter digitaliserer Norge. I vårt solide teknologimiljø har vi mange mennesker med stor interesse og erfaring med å bygge moderne utviklingsplattformer og løsningsarkitektur realisert på Microsoft teknologi. Sopra Steria er et endringsvillig og kunnskapsdrevet selskap, og det er ikke uten grunn at vi er blitt kåret til Norges beste arbeidsplass seks år på rad.

Vi har naturligvis gode forsikrings- og pensjonsordninger med privat helseforsikring, i tillegg til blant annet bedriftshytter, bidrag til treningssenter, sosiale og faglige grupper og ikke minst en ekstra ferieuke, som gir til sammen seks uker ferie i året.

Vil du bli en del av vårt fagmiljø? Da gleder vi oss til å lese din søknad og CV.

Vi er mer opptatt av gode samtaler enn lange søknader - ta derfor gjerne en prat med oss over en god kaffekopp.  Marie Bentzen eller Joakim Wærp tar mer enn gjerne en kaffe og en hyggelig samtale med deg. Ta kontakt så avtaler vi en prat!

Sopra Steria har kunder og prosjekter som kan kreve sikkerhetsklarering på ulike nivåer. 

Informasjon til rekrutteringsselskap vi ikke har rammeavtale med: Sopra Steria aksepterer ikke CVer fra selskaper som vi ikke har inngått rammeavtale med. Vi tar ikke ansvar for eventuelle avgifter/honorarer på CVer som sendes til oss uoppfordret.

To all recruitment agencies without a base agreement: Sopra Steria does not accept resumes from agencies with whom we do not have an agreement. Please do not forward resumes to our jobs alias, Sopra Steria employees or any other company location. Sopra Steria is not responsible for any fees related to unsolicited resumes.