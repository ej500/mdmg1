Vi ser etter deg som brenner for prosjektledelse og som vil være med å utvikle innovative digitale løsninger for medlemsorganisasjoner i Norge.


Som prosjektleder innen digitalisering vil du bidra med å implementere nye løsninger basert på Microsoft skyteknologi hos våre kunder. Du blir ansvarlig for å lede små og store kundeprosjekter, og sørge for fremdrift og brukeradopsjon. I denne rollen blir du i tillegg kontaktperson for flere av våre nye og eksisterende kunder med tilhørende prosjektportefølje og budsjetter. Du er med på å følge en kunde over lang tid, bygge relasjoner og utvikle prosjektporteføljen. Stillingen innebærer løpende kontakt med brukere, nøkkelpersoner og beslutningstakere. Vi søker etter deg som har svært gode kommunikasjonsferdigheter og høy gjennomføringskraft, er selvgående og en god relasjonsbygger. 



I denne stillingen vil du jobbe tett med kollegaer fra teknisk avdeling om utvikling og innføring av digitale løsninger hos kundene. Oppgaver vil variere ut ifra dine kvalifikasjoner/erfaring.
 
Hvem er vi?

Skykontoret utvikler innovative løsninger med den mest fremtidsrettede teknologien fra Microsoft. Vi leverer bl.a. et moderne medlemssystem som øker i popularitet blant medlemsorganisasjoner i Norge. Samtidig som vi utvikler gode tekniske løsninger tilpasset målgruppen vår, har vi også fokus på vellykket implementering. Våre erfarne konsulenter og prosjektledere jobber med å innføre nye arbeidsmetoder og ny teknologi hos kundene slik at endringene blir en suksess.
Skykontoret har blant markedets beste kundereferanser. Vårt mål er å bidra til en positiv samfunnsutvikling gjennom flere vellykkede samfunnsnyttige prosjekter. Vi er et selskap med solid økonomi som byr på spennende karrieremuligheter, varierte kundeoppdrag og faglig utvikling. Vi har store vekstambisjoner og søker nå etter flere dyktige kollegaer som kan være med på den videre reisen.
 
Kjenner du deg igjen i noen av disse beskrivelsene så vil vi gjerne ta en prat med deg:

Du trives i en kunderettet rolle som konsulent og prosjektleder. 
Du har tidligere erfaring fra prosjektledelse / digitaliseringsprosesser / teknologirådgivning / endringsledelse / organisasjonsutvikling.
Du synes at teknologi er spennende, følger med på nye trender og setter deg raskt inn i nye verktøy. 
Du har god forretningsforståelse og evner å se nye muligheter basert på kundens behov
Du har kjennskap til Microsoft 365 / Power BI / Dynamics CRM/ annet CRM system eller tidligere erfaring fra disse systemene
Du ønsker å jobbe i skjæringspunktet mellom teknologi og mennesker
 
Hva ser vi etter? 
Høy gjennomføringsevne og selvstendighet
Gode kommunikasjons- og formidlingsevner
Engasjement, faglig tyngde og lidenskap for gode kundeopplevelser og ny teknologi
Gode samarbeidsevner
Flytende norsk muntlig og skriftlig fremstilling
Relevant utdanning på høgskole- eller universitetsnivå
 
Hos oss får du 
En selvstendig stilling med faglig utfordrende og varierte oppgaver
Være med på å utvikle innovative digitale løsninger som gir strålende fornøyde kunder
En unik mulighet til å utvikle din karriere og kompetanse i et sterkt fagmiljø og et selskap i vekst
En fast kontorplass i Oslo sentrum hvor mesteparten av kundeprosjektene leveres fra Skykontorets eget kontor og i samarbeid med internt leveranseteam sammen med dyktige kollegaer
Et godt sosialt miljø og fleksibel arbeidstid med mulighet for hjemmekontor
Sertifisering innen PRINCE2, Microsoft-teknologi og andre relevante kurs
Tilgang til firmahytte på Norefjell



