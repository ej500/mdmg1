Columbus er den største Dynamics partneren til Microsoft i Norge. Vår spisskompetanse er å utvikle, implementere og vedlikeholde digitale forretningsløsninger som ERP, e-handel, CRM og applikasjonsforvaltning.

For å passe inn i rollen som Teknisk løsningsarkitekt må du like å se helheten i løsningene, lede ett team av tekniske ressurser og ikke minst passe på at kvaliteten er på topp gjennom hele prosjektforløpet.

Du vil arbeide på Dynamics 365 prosjekter i Norge og potensielt sett internasjonalt.

Mer om rollen:

I rollen som teknisk løsningsarkitekt vil du være den ledende tekniske ressursen i prosjektene. Du vil hovedsakelig jobbe i større prosjekter med ett team av utviklere rundt deg. I din rolle som Teknisk løsningsarkitekt vil du finne og implementere de riktige løsningene som er fremtidsrettet for kundene. Du er ansvarlig for estimering, teknisk design og oppfølging av teamet. Det er også viktig at du er nysgjerrig og er fremoverlent i forhold til å ta i bruk ny teknologi og at du fremdeles utvikler selv.

Som teknisk løsningsarkitekt innen Dynamics 365 vil du også jobbe med nyutvikling og integrasjoner med ulike systemer, og du vil måtte jobbe en del i Visual Studio og DevOps. Du vil også bli kjent med kundenes 'og leverandørers' systemer for å skape den beste løsningen.

Hvem er du:

Synes du dette høres spennende ut, og har erfaring med D365 Finance & Operations og Azure DevOps da er kanskje du personen vi leter etter. 

Bakgrunn som seniorutvikler eller arkitekt innenfor Microsoft Dynamics 
Fremoverlent med god forståelse for dagens systemkrav
Fordel med erfaring innenfor Azure, Power Plattformen og .Net
Norsk og engelsk flytende skriftlig og muntlig
Du har en interesse i virksomheten (våre kunder) og i å levere løsninger som passer til hver unike situasjon.

Hvorfor skal du velge Columbus:

Columbus tilbyr deg en utfordrende og spennende jobb i en av Norges ledende kompetansebedrifter. Her får du muligheten til å jobbe med varierte arbeidsoppgaver, samt bygge nettverk både lokalt, nasjonalt og globalt. Vi ønsker å utvikle våre konsulenter til å bli blant markedets fremste ERP rådgivere, og som ansatt hos oss tilbys du derfor faglig og personlig utvikling gjennom vårt «Columbus Academy».

Vi vet at kandidater velger ny arbeidsgiver av mange ulike grunner og har derfor valgt å ta med noen av de grunnene vi tror kan være interessante for deg:

 Bli del av det beste Dynamics 365 miljøet i Norge og dra nytte av mulighetene det medfører 
 Fleksibilitet i arbeidshverdagen, godt sosialt miljø og hyggelige kolleger 
 Spennende kundeprosjekter, samt utfordrende og varierte oppgaver 
 Mentorordning og kompetanseutvikling gjennom etablert karriererammeverk og Columbus Academy 
 Gode forsikringsordninger som inkluderer gunstig helseforsikring, og selvsagt konkurransedyktig lønn samt bonusordning 
 Flotte og lett tilgjengelige lokaler midt i Oslo sentrum og midt i Bergen sentrum, samt Kristiansand, Tønsberg og Trondheim 
 Attraktiv lunsjordning i prisvinnende kantine med høy kvalitet 
 En kombinasjon av et ungt og spennende miljø med fokus på å ha det gøy på og utenfor jobb og svært erfarne kollegaer 
 God balanse mellom jobb og fritid, hvor man bl.a. får dekket trening innen en gitt sum i måneden 

Tilleggsopplysninger til stillingen:

Du bes laste opp CV, søknadsbrev, og andre relevante vedlegg i PDF.

Oppstart etter avtale.

Spørsmål knyttet til stillingen kan rettes til Runar Smedsvik-Vårdal på + 47 452 26 696 eller Egil Morten Knudsen på +47 995 94 600.

Vi ser frem til å høre fra deg!