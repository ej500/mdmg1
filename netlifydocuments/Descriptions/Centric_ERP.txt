Centric 

Vi søker deg som har praktisk ERP- og IT-implementeringserfaring og som brenner for å gjøre en forskjell innenfor økonomiområdet.

Arbeidsoppgaver

Arbeidsplassen Karakteriseres Som Fleksibel, Noe Som Gir Deg Muligheten Til å Påvirke Din Arbeidshverdag. I Denne Stillingen Vil Du Blant Annet Kunne Jobbe Med

Være rådgiver for kunder i deres arbeid med digitalisering av sine forretningsprosesser og bidra i innovasjon og videreutvikling av løsninger og tjenester.
Være en god støttespiller, sette deg inn i kundebehov og transformere dette til gode digitale løsninger.
Kartlegge helhetlige digitale løsninger på tvers av leveranseområder - deriblant ERP, støttesystemer, BI-løsninger og integrasjoner.
Utforme rollen som løsningsarkitekt internt i selskapet.

Du vil jobbe i en avdeling som er en sammensetning av team som leverer løsninger innenfor digital rådgivning, systemimplementering, integrasjoner og BI-løsninger. Du vil få muligheten til å delta i leveranser tilknyttet samtlige fagområder og bidra til å levere skreddersydde løsninger av høy kvalitet.

Din profil og kvalifikasjoner

Du har 5+ års erfaring med ERP-systemforvaltning hos en mellomstor eller stor virksomhet, eller har arbeidet med implementering av ERP-løsninger.
Kunnskap og erfaring tilknyttet APIer, datatransformasjon og øvrig systemtekniske prosesser vil bli verdsatt.
Du har relevant utdanning på bachelor eller masternivå.
Du er interessert i teknologien, men også i menneskene. Du ønsker å arbeide med brukere av løsningene du skisserer og ser verdien av å være brukerorientert.
Du er nysgjerrig og deler gjerne kunnskap med andre. Du deler vår filosofi om at man aldri er ferdig utlært og selvstendig motiveres av å utforske nye tankesett og løsninger.
Du evner å jobbe selvstendig, men også bidra aktivt i teamorganisert arbeid.
Du har gode kommunikasjonsevner på norsk og engelsk.

Hva vi tilbyr

Bli del av et selskap i sterk vekst, med mange muligheter til å sette gode ideer ut i livet. Vår kultur preges av at vi spiller hverandre gode, aksepterer feilskjær og heier på andres suksess.
Du får mulighet til å utvikle deg og vi legger til rette for at du skal kunne spisse deg, enten det er innen fag, salg, ledelse eller system.
Vi har forståelse for at hverdagen kan være variert og utfordrende, og har fleksible løsninger for alle våre medarbeidere for å sikre oss at alle kan få den arbeidshverdagen de ønsker seg.
Konkurransedyktige betingelser og svært gode vilkår i form av både fritidstilbud, pensjons og forsikringsavtaler.

Er du løsningsarkitekten vi ser etter? Vi vurderer søknader fortløpende, så søk ved å laste opp din CV allerede i dag dersom stillingsannonsen treffer deg. Vi behandler kun søknader som har blitt registrert gjennom vår portal, søknader sendt per epost vil ikke bli behandlet.

Omgi deg med muligheter på Centric

Til en av våre kunder sentralt i Oslo, søker vi i Centric etter deg som har praktisk ERP- og IT-implementeringserfaring og som brenner for å gjøre en forskjell innenfor økonomiområdet. Du har god innsikt i prosessene som understøtter en økonomifunksjon, du er løsningsorientert og er heller ikke redd for å sette deg inn i nye systemer og ny teknologi. Du vil i denne rollen bli fast ansatt hos vår kunde og få mulighet til å utforme rollen som løsningsarkitekt internt i selskapet.
