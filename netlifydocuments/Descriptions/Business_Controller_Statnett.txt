Energibransjen er i stor endring og Statnett har en sentral rolle i å tilrettelegge for at Norge når sine klimamål fremover. Vi sørger for sikker drift og effektiv kraftforsyning ved å utvikle fremtidens nett, markeds- og driftsløsninger, og er sentral i å tilrettelegge for elektrifisering og ny grønn verdiskapning.

Statnett skal investere mellom 100-150 mrd kr de neste 10 årene og for å lykkes trenger vi å styrke den finansielle virksomhetsstyringen. Avdelingen Business Performance har ansvar for helhetlig økonomisk styring av Statnett på strategisk og operativt nivå. Avdelingen består av rundt 30 kompetente medarbeidere fordelt på fagmiljøene; business controlling, konsern controlling, prosjektcontrolling for digitalisering og innovasjonsprosjekter og økonomisk analyse.

Ditt faglige og organisatoriske hjem vil være i teamet Business controlling. Business controlling har ansvaret for helhetlig økonomistyring i Statnett sine stabs- og forretningsområder og er en strategisk sparringspartner og støtte innenfor økonomifeltet for forretningen. Som senior business controller vil du jobbe aktivt med økonomistyring dedikert mot ett av Statnetts forretningsområder og vil være en del av forretningsområdets ledergruppe. Du vil samarbeide tett med konserndirektør, ledergruppen og øvrige ledere og medarbeidere i forretningsområdet og sammen med det sentrale økonomimiljøet.

Kvalifikasjoner

Høyere relevant utdanning, fortrinnsvis på masternivå
Minimum 5 års erfaring innen business controlling, finansiell analyse, økonomioppfølging, consulting eller lignende
Erfaring fra økonomisk styring av større IT prosjekter er en fordel
Kjennskap til energibransjen er en fordel
God formidlingsevne på norsk, både skriftlig og muntlig 

Personlige egenskaper

Du har god organisasjons- og forretningsforståelse og gjennomføringskraft
Du har gode analytiske ferdigheter, forstår raskt komplekse spørsmål og problemstillinger
Du er proaktiv og tar selvstendige initiativ til å bidra til å utvikle forretningsområdet
Du trives som rådgiver og ønsker å spille andre gode
Du bygger relasjoner på tvers av organisasjonen 

Vi tilbyr

Konkurransedyktig lønn 
Fleksitid 
Gode pensjons- og forsikringsordninger 
Hjemmekontor ved behov 
Treningsrom for deg som liker å trene og bedriftsidrettslag med ulike aktiviteter 
Firmahytte og mange anledninger til å være sosial