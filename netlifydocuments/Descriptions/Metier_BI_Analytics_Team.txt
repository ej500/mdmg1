Vi i Metier Digital utvider våre tjenester ved å etablere et BI- og Analytics team. Slik skal vi styrke leveransene til en solid og voksende kundeportefølje. Nå ser vi etter deg som ønsker å bli med oss å satse. Tenk det, du kan bli gründer i trygge rammer!


Helt spesifikt ser vi etter flere dyktige konsulenter som får driv av å skape innsikt og verdi fra data. Om du også har lyst til å jobbe med fremtidens datavarehus og rapporteringsløsninger hos våre kunder er du kanskje rett person å ha på laget.


I Metier er vi svært opptatt av bærekraft, og vi er tungt inne i grønn industri. Vårt samfunnsoppdrag er å bidra til positiv samfunnsutvikling gjennom gode prosjekter og initiativer. Vi mener at innsikt og forbedrede analysemuligheter vil bidra til at virksomheter tar de rette beslutningene mot en mer bærekraftig fremtid. Denne innsikten kan vi gi våre kunder i form av å visualisere dataene de har gjennom Power BI-løsninger.


Satsningen vil dekke hele spekteret innen BI – fra datastrategi til utrulling av rapporter. Våre prosjekter er primært basert på Microsoft sin Azure-plattform og Power BI. Du vil jobbe med leveranser av ulik varighet og kompleksitet hos spennende og utfordrende kunder.


Hva får du hos oss?

Metier løser utfordringer som betyr noe. Her kan du være med på å utvikle, og endre virksomheter, prosesser – faktisk hele samfunnet vi lever i. Det å skape varige verdier, for flest mulig mennesker på en bærekraftig måte, er det som driver oss.


Hos oss vil du ha muligheten til å jobbe med mange varierte arbeidsoppgaver, ha stor fleksibilitet i stillingen og gode muligheter for karriereutvikling. Vi preges av et aktivt og inkluderende arbeidsmiljø med hyggelige kollegaer, og et bredt spekter med aktiviteter – både faglige og sosiale. Vi setter vi trivsel og egenutvikling høyt på dagsorden.

Hva skal vi gjøre? 
 
Tilføre kundeteam kompetanse og kapasitet til å realisere deres behov og utfordringer
Være rådgiver og bistå Metiers kunder med å kartlegge, designe og utvikle deres rapporteringsløsninger basert på Microsoft Power BI teknologi
Bidra med innovasjon og videreutvikling av kundens løsninger og tjenester
Kombinere teknologisk forståelse med prosess- og fagkunnskap for å skape merverdi for våre kunder og deres kunder. Dette ved deltagelse i konkrete leveranseprosjekter eller som deltaker i tverrfaglige team.
Designe og utvikle Power BI-løsninger som bidrar i hele verdikjeden fra datakilde til ferdige rapporter


Hvem er det vi ser etter?

 Vi ser etter flere kollegaer som har vært noen år i arbeidslivet, og som har en nysgjerrighet for samspillet mellom teknologi og forretning. I hovedsak er det to typer konsulenter vi er ute etter; deg som er forretningsnær, og du som er mer teknisk og kan være med å bygge opp løsninger. Men innenfor disse finnes det mange nyanser, og vi er nysgjerrig på alle. Gode norskkunnskaper er et must, da både Metier og brorparten av våre kunder opererer med et norsk organisasjonsspråk.
 


Vi vil at søkere kjenner seg igjen i en eller flere av følgende:

Du har evne til å forstå en virksomhets behov og skaper løsninger for deres utfordringer. 
Du har erfaring med rapporteringsløsninger og datavarehus.
Du har erfaring med å utvikle og levere tjenester i skyen, primært på Microsofts Azure plattform. 
Du har erfaring med design og utvikling av rapporteringsløsninger i Power BI. Har du i tillegg erfaring med andre deler av Microsoft Power Platform, er det en fordel.
Du har erfaring med håndtering av data, som eksempelvis kliniske-, logistikk- og økonomidata blant annet.
Du evner å sette seg inn i kundens data og skape den innsikt og analyse grunnlag gjennom å visualisere data gjennom Power BI verktøyet
Du er teknisk eller funksjonell og trives godt med å jobbe i team
