Vil du være med å løfte bruken av Power BI i Coop? 



Coop er på en spennende digitaliseringsreise, og et av våre viktigste mål er å ta i bruk de enorme mengdene data vi genererer daglig, og å bli enda mer datadrevet!
 Som vår nye senior utvikler vil du ikke bare være en ambassadør for å gjøre Coop mer datadrevet – du vil også være avgjørende i arbeidet med å utnytte all dataen som konstant genereres. 

Business Intelligence teamene er ansvarlig for alle verktøyene for analyse og rapportering som brukes internt i Coop, og ut mot våre eksterne leverandører. Vi har nå behov for å utvide frontend teamet og er i den forbindelse på jakt etter noen med god kjennskap og erfaring med Power BI. Som vår nye Senior BI-utvikler vil du få du mulighet til å jobbe tett med forretningssiden og bidra i utformingen av morgendagens løsninger innenfor rapportering og bruk av data i Coop. 

 



 Arbeidsoppgaver: 

Du vil ha hovedansvar for styring og administrasjon av Power BI i Coop.
Rollen innebærer å bygge nye rapporter og dashboards.
Du vil også etablere nye rapporter i Power BI som skal erstatte det som i dag ligger i Coops Driftsportal, som er butikkenes viktigste styringsverktøy for overordnede KPI-er relatert til butikkdrift.
Du vil støtte Coops forretningsenheter i opplæring og veiledning i bruken av Power BI.
Du får mulighet til å være med å bygge fremtidens rapporterings- og analyse plattform i Coop, blant annet ved å bidra med å etablere Coops nye skybaserte dataplattform.
Feilretting og endringshåndtering av publiserte rapporter og dashboards vil også inngå i rollen.


Hvem ser vi etter? 

For å trives og lykkes i denne rollen tror vi følgende kvalifikasjoner er nødvendige: 

Erfaring med Power BI som rapporterings- og visualiseringsverktøy, samt administrering av Power BI oppsett og workspaces.
Erfaring med programmeringsspråkene DAX og SQL.
Erfaring med dimensjonal datamodellering i et skybasert datavarehus.
Kjennskap til database og ETL-teknologier.
God forretningsforståelse og evnen til å forklare tekniske utfordringer til ikke-tekniske interessenter.
5-8 års relevant erfaring.
Du må være komfortabel med å kommunisere (muntlig og skriftlig) på både norsk og engelsk i arbeidshverdagen.


 I tillegg vil følgende også være fordelaktig:
Erfaring fra dagligvare og/eller logistikk bransjen.
God tallforståelse og god analysekunnskap.
Det kan være en fordel å ha kjennskap til SAP produkter. Coop bruker blant annet SAP BW og SAP Business Objects.
 


Hva kan vi tilby deg?

Vi kan tilby en spennende og dynamisk arbeidshverdag med varierende og utfordrende oppgaver, og tilgang på moderne teknologier og systemer.
I Digitalisering & Teknologi avdelingen tilrettelegger vi og bidrar til personlig og profesjonell utvikling, og alle ansatte får hvert år satt av arbeidstid til fagligutvikling.
Du vil få stor påvirkningskraft på egen arbeidssituasjon og rolle. 
Vi har et godt arbeidsmiljø med faglig dyktige kollegaer og stor takhøyde. 
Vi har bedriftsidrettslag og eget treningsrom for ansatte. 
Som ansatt i Coop kan du benytte deg av våre firmahytter. 
Coop har en familievennlig og fleksibel personalpolitikk. 
Vi tilbyr konkurransedyktige betingelser. 


Søknader vurderes fortløpende. 

 


Om arbeidsgiver 

 Coop eies av 2 millioner medeiere. Dette skiller oss fra konkurrentene og gjenspeiles i vår visjon – det skal lønne seg å velge Coop. Vår form for verdiskaping handler om å skape verdier for de mange. Medeierskapet gir mulighet til å påvirke, og til å ta del i overskuddet som skapes. 150 år etter stiftelsen av det første forbrukersamvirkelaget i Norge jobber Coop fortsatt mot samme mål – basert på de samme verdiene. Samvirkelagene eier fellesorganisasjonen Coop Norge SA, som har ansvar for Coops felles innkjøp, grossist og logistikkvirksomhet, kjedeadministrasjon, merkevarebygging og medlemsprogram.