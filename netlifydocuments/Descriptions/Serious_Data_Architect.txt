Edisys Consulting er et ledende konsulentselskap med spisskompetanse på digitalisering og informasjonsdeling. Våre konsulenter hjelper virksomheter med å ta et digitalt lederskap, gjennom smart utnyttelse av teknologi og åpne standarder. Vi er i dag 15 eksperter som daglig arbeider for at store og små virksomheter skal oppnå gevinster gjennom datadeling i digitale økosystemer og digitalisering. Vi opplever sterk etterspørsel fra våre kunder og ser derfor etter en informasjonsarkitekt til å bli med oss på laget.
I Edisys motiveres vi av tilfredsheten og anerkjennelsen som ligger i å gjøre en god jobb. Vi vet at gode tekniske løsninger krever en helhetlig forståelse av de utfordringene som skal løses. Derfor er det viktig med en god forretningsforståelse i tillegg til erfaring med teknologi og verktøy. Som konsulenter arbeider de fleste av oss i kundenes lokaler. Når oppgavene og prosjektene tillater arbeider vi fra vårt kontor ved Vika terrasse, sentralt i Oslo. Her samles vi også for fagmøter, kundemøter og andre samlinger. Vi er opptatt av å ha et rikt liv også utenfor jobb, og vi tilbyr betingelser og rammer som gjør det mulig.


Ansvarsområder

Som en av våre informasjonsarkitekter vil du bidra i prosjekter hos våre kunder for å etablere og forvalte informasjon som grunnlag for effektive prosesser og beslutninger. Du vil inngå i en etablert faggruppe i Edisys, der du kan dele erfaringer og kunnskap med erfarne informasjonsarkitekter. Du vil arbeide i viktige prosjekter for store organisasjoner, der du bidrar til å skape orden og gjøre informasjonen nyttig for systemer og brukere. Gjennom arbeidet vil du holde deg oppdatert på trender og rammeverk i IT-verdenen, og løse oppgaver for informasjonsdeling og digitalisering av arbeidsprosesser.


Hvem vi ser etter

Vi tror du har minst fem års relevant IT-utdanning fra universitet eller høyskole, eller tilsvarende erfaring fra fagområdet. Du bør også ha erfaring fra arkitekturarbeid i større virksomheter.
Du har lyst til å arbeide med informasjonsmodellering og etablere helhetlige og robuste informasjonsarkitekturer og -modeller på tvers av fagapplikasjoner.
Du har erfaring med informasjonsobjekter og -modeller, og hvordan god informasjonsarkitektur bidrar til å møte målbilder.
Du er god til å oversette strategi og målsetninger til retninger og krav innenfor arkitekturområdet.
Du har erfaring med arkitekturarbeid i virksomheter med komplekse systemlandskap.


Vi tror at du er

Analytisk anlagt, og har evnen til å presentere komplekse problemstillinger og målbilder på en lettfattelig måte til alle organisasjonsnivåer.
Du har god skriftlig, muntlig og visuell formuleringsevne, både på norsk og engelsk.
Du har kjennskap til hovedprinsipper innenfor informasjonsarkitektur, og kan lese og forstå UML, BPMN, C4 og/eller Archimate diagrammer.
Du har kjennskap til de mest brukte konseptene, arkitekturene og teknologiene for datadeling i markedet, og deres fordeler og ulemper.
Du har kjennskap til sentrale elementer innen Data governance/dataforvaltning, som DAMA, semantikk, datakvalitet og informasjonssikkerhet.


Hvorfor jobbe hos oss?

Du vil få frihet til å påvirke din egen arbeidssituasjon, faglige og personlige utvikling
Du vil jobbe i en flat organisasjon med kompetente medarbeidere
Få konkurransedyktige vilkår, basert på en trygg, forutsigbar og motiverende lønnsmodell
Være med i et aktivt, kompetent miljø og sosialt miljø - vi møtes jevnlig for faglig og sosialt samvær, aktiviteter og turer.
Delta i individuell og felles faglig utvikling gjennom oppdrag, kurs og sertifiseringer – dette er et av våre prioriterte områder.
Jobbe i utfordrende og utviklende oppdrag i spennende og viktige prosjekter
Svært gode pensjons- og forsikringsordninger.


Som Informasjonsarkitekt hos Edisys Consulting vil du spille en avgjørende rolle i å transformere virksomheter gjennom digitalisering og datadeling. Du vil få mulighet til å spille en sentral rolle i samfunnsnyttige prosjekter der du virkelig kan gjøre en forskjell. Vi har et sterkt og godt miljø der alle blir verdsatt, erfarne og engasjerte kolleger du kan trekke på, og en flat organisasjon med mulighet for påvirkning og eierskap. Vi setter personlig og faglig utvikling høyt og prioriterer ressurser og kapasitet til planmessig faglig utvikling. Som del av vårt team får du også muligheten til å være ute “der det skjer” og bli en viktig del av det større fagmiljøet.
Om dette høres interessant ut tar vi gjerne imot din CV og søknad.

